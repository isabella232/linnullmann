---
title: "Et velsignet barn, roman"
subtitle:
name: et-velsignet-barn
english: a-blessed-child
layout: book
language: no
category: Skjønnlitteratur
isbn: 9780307277817
isbn_digital:
cover_image: a-blessed-child-no-pb-2013-M.jpg
publisher: "Knopf Doubleday"
synopsis:
---
Sommeren 1979 skjer det noe forferdelig på den vakre og værbitte øya Hammarsö i Østersjøen. Hvert år har halvsøstrene Erika, Laura og Molly tilbrakt sommeren her hos sin temperamentsfulle far, Isak Lövenstad. De tre unge jentene inngår skiftende og uforutsigbare allianser med andre sommergjester, blant annet med Ragnar, gutten som alltid løper og som på merkelig vis trekkes mot Isak.

Ingen tar på seg skylden for det som hender denne sommeren, og det skal gå mer enn tjuefem år før søstrene vender tilbake til øya, denne gangen for å besøke sin gamle far.

*Et velsignet barn* utspiller seg i spenningsfeltene mellom skyld og forsoning, mellom erindring og glemsel, og er en roman med kraftige understrømmer av rå sensualisme og vold. Individuelle livsløp virvles sammen til skjøre fellesskap der nesten hvem som helst kan falle utenfor, bli utstøtt og forfulgt. *Et velsignet barn* er en rik skildring av tre kvinners liv, og samtidig et sjeldent vakkert farsportrett – både nådeløst og ømt. Linn Ullmann skriver med assosiasjonskraft og dristighet, drevet fram av et sterkt fortellertemperament og et skarpt blikk for det utsatte og forsvarløse.

*Et Velsignet barn* ble nominert til Brageprisen 2005 for beste roman. Av avisen The Independent ble den i 2008 kåret til beste oversatte roman, og året etter ble romanen nominert til The Independent Foreign Fiction Prize og til The International IMPAC Dublin Literary Award i Storbritannia.

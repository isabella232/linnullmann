---
layout: page
language: no
title: Om forfatteren
permalink: /om-forfatteren/
english: about
published: true
show_in_menu: true
splash_image: LU-2012-Hampus_Lundgren-full-1600x563.jpg
# splash_image: ullmann_linn_agnete_brun-1200x400.jpg
sharing: false
---

[Klikk her for portretter](/portretter/)

---
Linn  Ullmann (f. 1966) er utdannet ved New York University der hun studerte engelsk  litteratur. Da hun debuterte med den kritikerroste romanen *Før du sovner* i 1998, var hun allerede etablert som en toneangivende kritiker og  kulturjournalist i Norge. Hennes andre roman *Når jeg er hos deg* ble  utgitt I 2001, fulgt opp av romanen *Nåde* i 2002 . 

For  *Nåde* ble  Linn Ullmann tildelt Den norske  leserprisen, boken ble også kåret til en av årets ti beste romaner av danske  Weekendavisen. I 2007 ble *Nåde* nominert til The Independent Foreign  Fiction Prize i Storbritannia, og i mars 2007 hadde Riksteatret premiere på den  dramatiserte versjonen av romanen. 

Linn  Ullmanns fjerde roman *Et velsignet barn* utkom høsten 2005, og ble  nominert til Brageprisen. *Et velsignet barn* ble kåret til beste  oversatte roman i avisa The Independent i 2008, og året etter ble romanen  nominert til The Independent Foreign Fiction Prize og til The International  IMPAC Dublin Literary Award i Storbritannia. I 2007 mottok hun Amalie  Skram-prisen for sitt forfatterskap. Alle Linn Ullmanns romaner er utgitt i  store deler av Europa og i USA.

I  2009 var Linn Ullmann med på å stifte kunstner&shy;senteret Bergman&shy;gårdarna på Fårö, hvor hun  også var kunstnerisk leder i oppstartsfasen. Linn Ullmann arbeider som  journalist og kommentator i Aftenposten, og mottok i 2007 Gullpennen for sin  journalistiske virksomhet der.

I 2011 satt Linn Ullmann i hovedjuryen på filmfestivalen i Cannes   ledet av Robert de Niro. I  november 2011 utkom  Linn Ullmanns femte kritikerroste roman *Det dyrebare*.

Linn Ullmann er gift  med forfatteren [Niels Fredrik Dahl](http://no.wikipedia.org/wiki/Niels_Fredrik_Dahl) og har to barn.
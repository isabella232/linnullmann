---
layout: alt
language: no
permalink: /
include: "books/books-list-covers.html"
sharing: false
published: true
class: dev
category: home
tite: Hjem
splash_image: ullmann_linn_agnete_brun-1200x400.jpg
---
Linn Ullmann er utdannet ved New York University der hun studerte engelsk litteratur. Da hun debuterte med den kritikerroste romanen *Før du sovner* *i 1998, var hun allerede etablert som en toneangivende kritiker og kulturjournalist i Norge. Hennes andre roman **Når jeg er hos deg* *ble utgitt I 2001, fulgt opp av romanen **Nåde** i 2002 .

For *Nåde *ble Linn Ullmann tildelt Den norske leserprisen, boken ble også kåret til en av årets ti beste romaner av danske Weekendavisen. I 2007 ble **Nåde* *nominert til The Independent Foreign Fiction Prize i Storbritannia, og i mars 2007 hadde Riksteatret premiere på den dramatiserte versjonen av romanen.

Linn Ullmanns fjerde roman **Et velsignet barn* *utkom høsten 2005, og ble nominert til Brageprisen. **Et velsignet barn* *ble kåret til beste oversatte roman i avisa The Independent i 2008, og året etter ble romanen nominert til The Independent Foreign Fiction Prize og til The International IMPAC Dublin Literary Award i Storbritannia. I 2007 mottok hun Amalie Skram-prisen for sitt forfatterskap. Alle Linn Ullmanns romaner er utgitt i store deler av Europa og i USA, til sammen 31 språk.

I 2009 var Linn Ullmann med på å stifte kunstnersenteret Bergmangårdarna på Fårö, hvor hun også var kunstnerisk leder i oppstartsfasen. Linn Ullmann har arbeidet som journalist og kommentator i Aftenposten, og mottok i 2007 Gullpennen for sin journalistiske virksomhet der. I 2011 satt hun i hovedjuryen på filmfestivalen i Cannes sammen ledet av Robert De Niro.

I 2011 utkom Linn Ullmanns femte kritikerroste roman *Det dyrebare.*

Hun er gift med forfatteren Niels Fredrik Dahl og har to barn.    
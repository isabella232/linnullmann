---
date: 1998-10-01 00:00:00 -0400
title: DAGBLADET (Norge) on Før du sovner
attribution: DAGBLADET (Norge)
book: no/boker/for-du-sovner.md
featured: false
weight: ''

---
Romanens blanding av realisme og fantasi er ytterst vellykket. Linn Ullmann inngår ikke på noe tidspunkt kompromiss med sin grunnidé. Det er flott, og det skaper ikke bare en fascinerende slektskrønike, men også en kvinnelig dannelsesroman med Karin som hovedperson og hennes uimotståelig vakre og gale mor Anni som det speilbildet det er så vanskelig å bo i for datteren. Mor og datter – så forskjellige og så like – hver på sin måte store forførere, som konstant ønsker å bli begjært av kropper og ord. Underveis utfolder romanen en besnærende diskusjon om forholdet mellom løgn og sannhet, og begrepet skyld, som jo i alle familiers oppdragelse av små mennesker spiller en svært vesentlig rolle.
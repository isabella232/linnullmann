---
title: MARY ELIZABETH WILLIAMS, THE NEW YORK TIMES BOOK REVIEW (USA) on Nar jeg er
  hos deg
date: 2001-10-04 00:00:00 -0400
attribution: MARY ELIZABETH WILLIAMS, THE NEW YORK TIMES BOOK REVIEW (USA)
book: no/boker/nar-jeg-er-hos-deg.md
featured: false
weight: ''

---
Selv om Ullmann … ofte lar fortellingen springe av gårde som et barn på ville veier, har hun en urokkelig overbevisning om at sidesporene er avgjørende for målet. Hun har et særskilt talent for å veve de banale detaljene i kjærlighet, karriere og familie sammen med drømmenes og gjenferdenes mystiske verden til ett sømløst stoff. Hvis hun sporer av over flere sider for å fortelle den triste historien om det korte livet til bestefaren til Stellas ektemann, eller ødsler en ekstravagant mengde plass på de sorgfylte minnene til hennes eldre venn Axel, bidrar det bare til å berike fortellingens hypnotiske tiltrekning og øker leserens iver etter å vende tilbake til Stella og ta del i gåten omkring hennes endelige fall.